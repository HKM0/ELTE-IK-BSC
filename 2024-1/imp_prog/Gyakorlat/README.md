## Gyakorlási lehetőségek

1. Kérj be egy számot, és írd ki, hogy pozitív, negatív vagy nulla-e.
2. Készíts egy Fahrenheit–Celsius átalakító programot (*C = (F-32)/1.8*). Írd ki a [-20; 200] intervallum Fahrenheit értékeit 10-es léptékkel, és a hozzájuk tartozó Celsius-fokot.
3. Írj programot, ami bekér egy számot, és megfordítja azt. Csak aritmetikai műveleteket használj. *Pl.: 12345 → 54321*
4. Írd ki egy szám összes osztóját.
5. Határozd meg két szám legnagyobb közös osztóját. Lehet brute force, [kivonásos módszer](https://hu.wikipedia.org/wiki/Legnagyobb_k%C3%B6z%C3%B6s_oszt%C3%B3) vagy az [Euklideszi algoritmus](https://hu.wikipedia.org/wiki/Euklideszi_algoritmus).
6. Írj ki egy 10×10-es szorzótáblát. Az egy sorban lévő számokat tabulátorral válaszd el.
7. Rajzolj ki egy üres sakktáblát. A sötét mezőket `[]` jelölje, a világosakat pedig *két space*. Használd a kettővel való oszthatóságot.
8. Írd ki, hogy a géped hány bájton ábrázol egy `int`, `long int`, `unsigned int`, `unsigned long int`, `char`, `bool`, `float`, `double`, `long double` értéket.
9. Vizsgáld meg egy számról, hogy palindrom-e. A megoldáshoz csak aritmetikai műveleteket használj. *Pl.: 12321 palindrom, de 12345 nem az.*
10. Határozd meg két egész számról, hogy barátságosak-e. Két egész szám barátságos, ha az egyik önmagánál kisebb osztóinak összege megegyezik a másikkal, és fordítva. *Pl.: 220 és 284*
11. Határozd meg, hogy egy adott szám prím-e. Írd ki 1000-ig a prímeket.
12. Add meg egy másodfokú egyenlet megoldásait.
    - Általános alak:  
      $$
      x_{1,2} = \frac{-b \pm \sqrt{b^2 - 4ac}}{2a}, \quad \text{ahol } a, b, c \in \mathbb{R},\ a \neq 0
      $$
    - Ne felejtkezz el a megoldhatóság ellenőrzéséről!